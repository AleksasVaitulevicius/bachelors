Šio darbo rezultatas yra įgyvendintas kursiniame darbe sukurtas algoritmas ir atlikti empiriniai eksperimentai su sukurto algoritmo įgyvendinimu. Papildomai šiame darbe buvo koreguojamas kursiniame darbe sukurtas algoritmas ir nustatytas sukurto algoritmo trūkumas.

Naudojantis atliktais empirinių eksperimentų rezultatais, galima daryti išvadą, kad sukurtą algoritmą formaliai įrodinėti yra neprasminga. Sukurtas algoritmas korektiškai veikia tik ieškodamas specifinių tinklų, kuriuos grupavimo funkcija sugrupuoja į grupes, iš kurių galima pasiekti tinklo tikslą, maksimalaus srauto. Taip pat sukurtas algoritmas nėra efektyvesnis už Fordo Fulkersono algoritmą, kuris yra skirtas ieškoti maksimalių srautų statiniuose tinkluose. Tad net pritaikius sukurtą algoritmą visiems dinaminiams tinklams, pakeičiant grupavimo funkciją, sukurtas algoritmas nebūtų naudingas.